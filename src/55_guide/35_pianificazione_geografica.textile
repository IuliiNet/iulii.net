h3. Pianificazione di una WLAN geografica

Un collegamento WiFi a medio e lungo raggio (indicativamente 100-50000 metri) richiede delle considerazioni diverse da quello casalingo. Le frequenze in gioco, le distanze e le piccole potenze richiedono la visibilità ottica dei punti da collegare.

Obbiettivo di questa guida è produre una pagina internet come "questa":http://dp64ud.netai.net/leaflet/Oblizza.html, in cui venga sovrapposto ad una mappa topografica uno strato rappresentante orografia e copertura ottica da un determinato punto d'osservazione (stazione).

Ho scelto determinati strumenti probabilmente sovradimensionati perchè li conoscevo già, ma se qualcuno ha dei consigil su altri, una segnalazione è sempre bene accetta.

Dopo una prima valutazione di massima nello spazio libero basata su una "semplice somma aritmetica":http://iso100.altervista.org/var/wifilink/Teoria_e_pianificazione_WLAN.php#preventivo, dobbiamo necessariamente inserire il nostro modello nell'ambiente dove l'ostacolo (letteralmente) principale è il terreno.

Ingredienti e strumenti:

* dati digitali del terreno (digital elevation model DEM, shuttle Radar Topo Mission SRTM, ecc)
* RadioMobileforWindows
* QGIS >= 2.0 con plugin QTiles istallato

h4. Cerchiamo quindi un modello digitale del terreno

Lo forniremo alla nostra utility RadioMobileforWindows (RMW). In rete si reperiscono facilmente file con una risoluzione di 90 metri e googolando un po' se ne trovano anche a 30 metri con qualche difetto, ma utilizzabili. Su Viewfinderpanoramas trovate la "zona N46E013":http://www.viewfinderpanoramas.org/dem1/n46e013.zip.

h4. Usiamo RWM "al minimo" solo per la copertura ottica

Nella finestra _File > map proprieties_

* selezioniamo il percorso dove abbiamo depositato i dati digitali del terreno nel campo Elevation data source
* impostiamo le coordinate circa a metà strada tra le stazioni da collegare nel campo Centre
* impostiamo coerentemente le dimensioni dell'immagine in pixel e l'ampiezza in km della zona da osservare
* checkbox Force gray scale
* infine Extract (possono esserci dei warning se debordiamo dal dem da ignorare)

!(big)/img/wlan_geo/mapprop1.png(finestra di rwm)!
	
Se è andato tutto bene otteniamo un immagine a livelli di grigio dell'orografia della zona impostata. Opzionale: se non conosciamo le coordinate della nostra stazione base, nella finestra _Options > Internet_ possiamo sovrapporre i dati OpenStreetMap:

!(big)/img/wlan_geo/rmw1.png(finestra di rwm)!

Nella finestra della Picture generata:

* clicchiamo sul punto dove vogliamo mettere la stazione (apparare un crocicchio rosso) e con CNTR+U apriamo la finestra _Units proprieties_
* tra le diverse opzioni possiamo inseririre la stazione alle coordinate dove abbiamo cliccato, oppure inserirle manualmente.

Nella finestra _Tools > Visual coverage_

* selezioniamo nel campo _Observer_ la nostra stazione appena creata; gil altri campi si spiegano da soli (qui c'è la scelta del colore con cui vogliamo riempire le zone visibili dalla stazione);
* clicchiamo _Draw_

!(big)/img/wlan_geo/rmwcov.png(finestra di rwm)!

!(big)/img/wlan_geo/rmwcov1.png(finestra di rwm)!

Nella finestra _File > Save picture as..._

* salviamo l'immagine in formato lossless (direi tiff o png)
* con l'immagine verrà salvato anche un file .geo che ci servità per localizzare l'immagine nel mondo

h4. Creiamo una mappa online con Qgis

Apriamo l'immagine creata  con il georeferenziatore _Raster > Georeferencer_ ed alla richiesta selezioniamo il coordinate reference system WGS84

!(big)/img/wlan_geo/georef1.png(finestra di qgis)!

qui rientra in gioco il file .geo che avevamo prodotto con RMW assieme all'immagine... ecco un esempio:

bc. #FILENAME temp.tiff
URL C:\Documents and Settings\cascafico\Desktop\DAFARE\temp.tiff
TIEPOINT 0 0      11.49848  46.34639
TIEPOINT 799 599  12.88052  45.62648

i numeri evidenziati rappresentano le coordinate il latitudine e longitudine dei bordi della nostra immagine e li inseriremo tramite il _Georeferencer_:

!(big)/img/wlan_geo/gcp.png(finestra di qgis)!

Terminata questa fase noiosa in cui compileremo quattro righe della Ground Control Point (GCP) table (legando i quattro angoli dell'immagine alle coordinate del mondo reale), produciamo una _Geotiff_ cioè un immagine con embedded i dati che la localizzano nel sistema di coordinate geografiche WGS84. Per fare ciò clicchiamo il triangolo verde _Start georeferencing_ e compiliamo il form seguente (trascurate EPSG:26592 che mi è sfuggito nello screenshot):

!(big)/img/wlan_geo/geotiff.png(finestra di qgis)!

D'ora in poi l'immagine prodotta potrà viaggiare da sola in qualsiasi software GIS.

Con l'immagine caricata nella canvas (_Load in QGIS when done_) possiamo finalmente produrre con il plugin Qtiles la struttura di cartelle che pubblicheremo in internet.

!(big)/img/wlan_geo/qtiles.png(finestra di qgis)!

avendo cura di compilare il form con le considerazioni che seguono:

!(big)/img/wlan_geo/qtiles1.png(finestra di qgis)!

Sezione _Output_: nel caso il file manager del servizio di spazio web scelto, abbia un decompressore, è comodo produrre un unico archivio compresso.

Sezione _Extent_: verranno prodotti da poche decine a migliaia di file (tiles, tasselli) a seconda dell'estensione geografica della nostra immagine per cui se per le nostre finalità possiamo limitarla, facciamolo qui.

Sezione _Zoom_: analogamente verranno prodotti da poche decine a migliaia di file a seconda del livello massimo di zoom che vogliamo nella nostra mappa online; per le nostre finalità possiamo limitarlo a 15.

Una volta creata la struttura di cartelle, testiamola in locale aprendo il file .html prodotto. se va tutto bene, prima della pubblicazione cancelliamo il percorso locale a (circa) linea 63:

@var mytile =L.tileLayer('file:///C:/<percorso locale>/<Tileset name>/{z}/{x}/{y}.png'@

diventa

@var mytile =L.tileLayer('<Tileset name>/{z}/{x}/{y}.png'@

by "cascafico":https://twitter.com/cascafico

ps: "fonte originale":http://cascafico.altervista.org/index.php?option=com_content&view=article&id=78:pianificare-una-wlan-geografica&catid=13:wlan&Itemid=17
